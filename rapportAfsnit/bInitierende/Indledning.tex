% !TeX spellcheck = da_DK
\chapter{Indledning} \label{sec:indledning}
%Hvad er muskelsvind (overordnet)
%Prævalens/incidens i Danmark?
%Hvorfor er det et problem samfundsmæssigt?

%Dette afsnit skal starte mere overordnet, vil gerne have byttet om så der først forklares hvor mange der lider af problemet, og her efter forklaring af hvad muskelsvind er mere generelt....(Hvorfor? Valgte at lægge fokus anderledes, fordi der er så få, der lider af det?) Og hvad er autoimmune sygdomme, eventuelt en fxnote.  Sammenligning med kørestol og levetid hænger måske et særligt godt sammen. (Har indskrevet "hjælpemidler", hjælper det?) Vær opmærksom på talesprog brug af altså.  


I Danmark er omkring 3.000 mennesker diagnosticeret med en muskelsvindssygdom \citep{universitet2013}. 
Muskelsvind dækker over forskellige neuromuskulære sygdomme, hvilket er sygdomme, der påvirker samspillet mellem nerver og muskler.%\fxnote{Der findes omkring 25 forskellige sygdomme.} 
De fleste af disse sygdomme opstår som følge af gendefekter, mens andre skyldes autoimmune sygdomme, hvor immunsystemet reagerer på kroppens eget væv \citep{arahata2014}. 
Over $80~\%$ af patienterne med muskelsvind vil under sygdomsforløbet få behov for hjælpemidler og behandling. 
Disse hjælpemidler og behandlingsformer gør, at flere med muskelsvind kan leve længere på trods af, at sygdommen ikke kan helbredes \citep{hvadermuskelsvind2016}. 
%\citep{hvadermuskelsvind2016,sygdomsbeskrivelser2016} - skiftet ud

%Hvilke forskellige former for muskelsvind findes? 
%Afgrænsning til ALS
Muskelsvindssygdommene er forskellige, og der er derfor forskel på udviklingen, følgerne og konsekvenserne deraf. 
De fleste muskelsvindssygdomme er ikke livstruende, dog er dette ikke tilfældet ved Amyotrofisk Lateral Sklerose (ALS), der er en af de mest alvorlige muskelsvindssygdomme, der medfører dødsfald grundet sygdommens komplikationer \citep{henschke2012}. 
%\citep{hvadermuskelsvind2016} - skiftet ud.

%Kort om ALS: prævalens/incedens, hvorfor dette specielt er et problem
% Hedder det progredierende - find ud af det? Ja, det gør det. 
% Destrueres -  degenerere.
ALS er en hurtigt fremskridende neurodegenerativ sygdom, der nedbryder motorneuroner i hjernen, hjernestammen og rygmarven. 
Det betyder derfor, at nervecellerne degenereres, så der opstår atrofi.%\fxnote{Svind af væv, legeme eller organ}. 
I Danmark er incidensen af ALS $1-3$ per 100.000, og prævalensen er $3-7$ per 100.000 \citep{russell2015}. 
Den gennemsnitlige levetid for ALS-patienter er mellem tre og fem år efter symptomdebut, hvorefter motoriske neuroner er nedbrudt i en sådan grad, at der ofte opstår fatalt respirationssvigt \citep{grehl2011, morris2015}.
%\citep{russell2015, morris2015}

Patienterne mister gradvist kontrol over sine muskler og derved kropsfunktioner, som følge af den hurtige degenerering af musklerne\citep{ilse2015}. 
Disse funktioner ønskes opretholdt, hvilket leder frem til følgende initierende problemstilling. 
 
