\section{Opsamling} \label{sec:sensorer}
I systemet benyttes sensorer til at opsamle flere datatyper, hvorfra systemet skal agere. Systemet skal være i stand til at opsamle EMG-signaler, hvor der ønskes en repræsentation af energimængden i signalet. For at dette opnås skal signalet envelopefiltreres. Yderligere ønskes at kunne justere forstærkningen, for at tilpasse amplituden af EMG-signalet, og dermed gøre systemet mere alsidigt, således det kan benyttes til flere personer. Den justerebare forstærkning vil muliggøre, at ALS-patienter kan benytte systemet i takt med det progressive muskelsvind.
Systemet skal ligeledes være i stand til at opsamle signal fra accelerometre, så accelerationen fra to accelerometre kan omregnes til knæets vinkel.