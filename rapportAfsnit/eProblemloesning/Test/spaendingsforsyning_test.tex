\subsection{Test af spændingsforsyning}

Det forventes, at spændingsforsyningen leverer en konstant spænding til EMG-forstærkeren, så denne fungerer optimalt, og så EMG-signalerne ikke forstyrres. For at undersøge, om spændingsforsyningen opfylder de opstillede krav i \ref{sec:krav_spaending}, testes spændingsforsyningen med et multimeter, hvor outputspændingen måles. Ét kabel tilsluttes $V_{cc}$, og ét andet tilsuttes ground. Den målte peak-to-peak-amplitude blev herved målt til $10,917~V$, hvilket giver en spænding på $\pm 5,459~V$. Under testen, blev der ikke set udslag på multimeteret, hvorved spændingsforsyningen overholder kravet omkring at skulle kunne levere en jævn spænding. 
Ydermere overholdes kravene om, at spændingsforsyningen skal udsende et signal, hvis spændingen ikke er jævn, og at den skal kunne forsyne EMG-forstærkeren, da spændingsforsyningen er valgt ud fra disse krav. 