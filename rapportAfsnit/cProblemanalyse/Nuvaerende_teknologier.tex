% !TeX spellcheck = da_DK
\section{Hjælpemidler til ALS-patienter} \label{sec:teknologier}
Som tidligere nævnt er ALS en livstruende sygdom, hvor følgerne udvikler sig gradvist. Dette gør, at patienters funktionelle evner svækkes over sigt, hvorfor der er behov for en række hjælpemidler, som kan hjælpe i hverdagen. Nogle af hjælpemidlerne anvendes i starten af sygdommen, således patienter kan klare sig selvstændigt, hvor der senere er behov for andre hjælpemidler samt hjælp fra familie eller plejepersonale \citep{brandt2010}.

\subsection{Teknologiske hjælpemidler}
Nogle af de mest anvendte hjælpemidler for ALS-patienter er kørestole, toiletstole og stokke, \citep{brandt2010} samt hjælpemidler til repiration, der bliver nødvendige sent i sygdomsforløbet \citep{hefferman2006}. Dette kan være en respirator til at lindre og håndtere vejrtrækningsproblemer, hvilket medfører, at patienten bliver afhæning af plejepersonale \citep{rcfm2001}. 
Hjælpemidlerne betegner redskaber, der støtter og aflaster patienterne. Flere af disse kan tilpasses individuelt efter patientens behov \citep{brandt2010}.


\subsubsection{Udfordringer ved brug af hjælpemidler}
%overskrift
Følgerne ved ALS gør, at patienterne bliver gradvist mere afhængige af hjælpemidler, hvilket kan resultere i en nødvendighed for brug af kørestol.   
På denne måde mindskes patienternes selvstændighed, da de er afhængige af hjælpemidler samt assistance fra plejepersonale eller familie \citep{brandt2010}. Dette fører til begrænsninger for patienten, hvilket fremgår af \autoref{tab:livskvalitet}, og medvirker til en forringet livskvalitet. I takt med, at muskelkraften bliver mindre, er det muligt at anvende et body augmentation-system for at give ALS-patienter nye muligheder. 
Et sådant system bidrager som et supplement til tabte kropsfunktioner \citep{erlen2003}.


\subsection{Body augmentation-system som hjælpemiddel}
Én form for body augmentation-system er et exoskelet. Et exoskelet anvender biologiske signaler, og kombinerer disse signaler med et mekanisk system. På denne måde er det muligt for exoskelettet at efterligne menneskelige bevægelser og forbedre menneskets styrke eller opretholde bevægelse som fleksion og ekstension af led \citep{yang2008}. Dette gør, at exoskelettet kan anvendes som et hjælpemiddel til patienter, som lider af handicap eller skader, hvorved exoskelettet gør det muligt at aflaste patienten \citep{bogue2015}.  

Forsøg har påvist, at det er muligt for patienter, som er lammet fra brystet og ned at gå ved brug af et exoskelet. Foruden at muliggøre gang, formodes det, at brugen af et exoskelet har en positiv effekt på patientens kredsløb, knogler, led og fordøjelse \citep{regmidt2015}. 