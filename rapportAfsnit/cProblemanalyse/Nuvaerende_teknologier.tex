% !TeX spellcheck = da_DK
\section{Nuværende teknologier og hjælpemidler}
Som tidligere nævnt er ALS en livstruende sygdom, hvor følgerne sker gradvist, hvilket gør at patienternes funktionelle evner svækkes over sigt, hvorfor der er behov for en række hjælpemidler som helt eller delvist kan være en hjælp i hverdagen. Nogle af hjælpemidlerne er i starten af sygdommen for at patienterne kan klare sig selvstændigt, hvor der senere er behov for andre hjælpemidler samt helt eller delvist hjælp fra en ægtefælle eller plejepersonale. Da der ikke findes nogle behandlinger mod ALS er behandlingen palliativ, hvor der på nuværende tidspunkt anvendes teknologiske og personlige hjælpemidler. \citep{brandt2010}

\subsection{Teknologiske og personlige hjælpemidler}
De mest anvendte hjælpemidler for patienter med ALS er teknologiske, og de kan f.eks. være kørestole, toiletstole og stokke. Hjælpemidlerne er alle redskaber, der støtter og aflaster patienten. Derudover kan der anvendes mere individuelt tilpassede hjælpemidler til hver enkelt patientet, hvis dette er nødvendigt. Dette kan f.eks. være tilpassede kørestole, fodtøj eller høreapparater. \citep{brandt2010}

Der er, som tidligere nævnt, mange patienter, der oplever respirationproblemer sent i sygdomsforløbet, hvorfor respirationshjælp er nødvendigt \citep{hefferman2006}. Der kan anvendes medicin som antibiotika, lindrende behandling og/eller hjælpemidler som forskellige respiratorer til at lindre og håndtere vejrtrækningsproblemerne. Der er stor sandsynlighed for, at brugen af respirator bliver permanent, hvilket gør at patienterne i højere grad er afhængig af hjælp, da det kræver plejepersonale at betjene respiratoren. \citep{rcfm2001}

\subsection{Udfordringer og nye muligheder}
Patienter med ALS mister muskelkraft, som sygdommen udvikler sig, og de bliver derfor mere og mere afhængige af hjælpemidler, da tabet af muskelkraft til sidst medfører, at kørestolsbrug bliver nødvendigt. På denne måde forsvinder patienternes selvstændighed, da de er afhængige af hjælpemidler samt assistance fra plejepersonale eller familie. \citep{brandt2010} Dette fører til nogle begrænsninger for patienten og medvirker til en forringet livskvalitet. En mulig måde at give ALS-patienter nye muligheder er anvendelse af et body augmentation-system, hvilket bidrager som et supplement af tabte kropsfunktioner. \citep{erlen2003} 

\subsection{Exoskelet}
Én form for body augmentation er et exoskelet. Et exoskelet  anvender signaler fra mennesket, og kombinerer disse med kraften fra en maskine. På denne måde er det muligt, at maskinen fungerer som en menneskelig operatør, som kan forbedre menneskets styrke eller genoprette bevægelse. \citep{yang2008} Dette gør, at exoskelettet kan anvendes som et hjælpemiddel til f.eks. tunge løft eller til patienter, som lider af handicap eller skader, hvorved exoskelettet gør det muligt at aflaste patienten. \citep{bogue2015} 

Forsøg har påvist, at det er muligt at gå ved brug af exoskelet for patienter, som er lammet fra brystet og ned. Exoskelettet kan registrere, når patienten bevæger sig til siden og herved hjælpes benene til at gå, selvom patienten er uden muskelkraft og følesans. Foruden fordele ved at gå, formodes det at, det har en positiv indflydelse på patientens kredsløb, knogler, led og fordøjelse. \citep{regmidt2015}