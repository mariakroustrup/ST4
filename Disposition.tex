Herunder er de forskellige overskrifter, vi tænker at inkludere i vores problemanalyse, samt en kort beskrivelse af, hvad der skal høre under hver overskrift. 

\section{Amytrofisk lateral sklerose}
Vi vil forklare generelt omkring ALS i forhold til anatomi og fysiologi. Vi vil se på degenerering af nerver, samt hvilken betydning dette får for patienten rent fysiologisk. Herudover vil vi forklare, hvilke symptomer der opstår ved sygdom og beskrive, hvordan sygdomsprogressionen er. Herudover vil vi beskrive, at årsagen til ALS er ukendt, men at man kan se et mønster rent genetisk.

\subsection{Følger}
Vi vil prøve at finde studier, som beskriver, hvor mange der mister evnen til at gå og se, om der er en sammenhæng mellem, hvornår de mister evnen til at gå og sygdomsprogressionen. Vi vil også nævne andre følger af ALS, herunder muskelsvind ifbm. respiration, som er den primære årsag til dødsfald. 

\section{Livskvalitet}
I dette afsnit vil vi komme ind på, hvordan livskvaliteten for ALS-patienter vurderes. Da der kun findes palliative behandlinger vurderes livskvaliteten ud fra overordnet livskvalitet og en sundhedsrelateret livskvalitet. Der lægges fokus på ALS-patienters livskvalitet sammenlignet med raske personers. Vi vil se, om vi kan finde noget litteratur om betydningen af at være "bundet" til en kørestol eller respirator ift. livskvalitet. 

\section{Teknologier og hjælpemidler}
I dette afsnit vil vi komme ind på de nuværende teknologier og hjælpemidler, som patienter med ALS tilbydes, og hvornår i sygdomsforløbet det er nødvendigt at anvende disse teknologier. I forhold til de nuværende hjælpemidler vil vi komme ind på, hvilke ulemper der i forhold til selvstændighed hos patienterne (henvisning til livskvalitet). Vi vil komme ind på, om det er muligt at forbedre livskvalitet, hvis det muliggøres, at patienterne kan gå i længere tid ved brug af body augmentation. En form for body augmentation er exoskeletet, som vi beskriver meget generelt og hvordan det anvendes. Vi begrunder herefter muliggørelsen af gang ved studier som understøtter dette. 

\section{Knæleddet (måske anden titel?)}
I dette afsnit vil vi forklare omkring, hvor vigtigt knæleddet er for at mennesket er i stand til at gå. Dette vil blive beskrevet fysiologisk i forhold til muskler og led. Herudover vil det beskrives, hvordan knæet muliggør gang. Der vil derudover beskrives, hvilken funktion knæet har ved udførelse af en squat øvelse.
